\chapter{Conclusioni e sviluppi futuri}
	Durante lo svolgimento di questa tesi, la prima cosa che è apparsa è stata l'estrema attualità e il fermento che in questo periodo è presente nell'ambiente scientifico e industriale sugli attacchi di tipo side-channel e in particolar modo su quelli della famiglia SPECTRE. Escono continuamente nuovi articoli accademici che spiegano nuovi attacchi o varianti di quelli già conosciuti e, di conseguenza, vengono rilasciate dalle varie case costruttrici di processori nuove contromisure. Più in generale, vengono diffuse in rete un numero impressionante di informazioni su questo tema.
	
	\`{E} proprio di pochi giorni fa (agosto 2018) l'aggiunta di una nuova variante agli attacchi della famiglia SPECTRE denominato \emph{FORESHADOW}\cite{bulck2018foreshadow}.
	
	L'idea che ci siamo fatti è che sia stato appena aperto un vaso di Pandora che sta mettendo in crisi la sicurezza di milioni di macchine in tutto il mondo. Le case costruttrici (Intel soprattutto) stanno cercando di mitigare questi attacchi sui vecchi processori con aggiornamenti al microcode e, in collaborazione con i produttori dei principali sistemi operativi, con aggiornamenti ai kernel. Sui processori di nuova generazione ci sarà bisogno di una riprogettazione sostanziosa per evitare, fin dal primo momento, di trovarsi ancora in questo tipo di situazioni. 
	
	Fortunatamente la cultura della sicurezza sta prendendo piede anche fra i non addetti ai lavori che fino a poco tempo fa la ritenevano un male necessario. La maggior parte degli attacchi informatici sfrutta falle dovute alla ricerca di miglioramento di prestazioni a discapito della robustezza del programma. \`{E} molto difficile trovare il giusto bilanciamento tra prestazioni e sicurezza ma, se vogliamo evitare che disastri del genere si verifichino di nuovo, dovremo privilegiare sempre di più la seconda, eventualmente a discapito della prima.
	
	